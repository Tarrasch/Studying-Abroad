% Reseberättelse för mitt utbytesår på Georgia Tech
% Arash Rouhani
% 2012/2013

![Jag tillsammans med Georgia Techs maskot Buzz. I bakgrunden kan me se College
of Computing Building](buzz-and-i.jpg)

Mitt namn är Arash och jag är en D2009a som hade äran att få utbytesstudera i
delstaten Georgia under mitt fjärde år. Precist som väntat så var det ett rent
helvete att göra alla förberedelser för att komma hit. Samtidigt så var det som
väntat väldigt trevlig och lärorik upplevelse när väl planet hade hos
flygplatsen [Hartsfield-Jackson][HJ], världens mest trafikerade flygplats!

# Första delen

I rapportens första del står allt det intressanta för samtliga läsare. I den
andra delen beskriver jag kurserna jag läste, detta är troligen mest intressant
för andra dataloger. Det viktigaste tillägget jag har valt att lägga till i
denna rapport till skillnad från tidigare är en kort del om förberedelser
*innan Chalmersansökanen*. Något jag själv var väldigt besviken att inte se när
jag själv bläddrade bland tidigare reserapporter.

## Innan chalmersansökan

Denna lista kan vara hjälpsam information för dig som funderar på att inkludera Georgia Tech i din ansökan:

  * Det finns två läsperioder, hösttermin och en vårtermin. Alla kurser är 3
    poäng och normalt ska du välja 4 per termin. Alltså 12 poäng per termin är
    det korrekta.
  * **Du kan inte se vilka kurser som går**. Däremot kan du kolla på en större
    katalog som typ visar 4ggr mer kurser än vad som faktiskt kommer erbjudas.
    Se [Oscar] som är deras schemaportal. Ja, detta innebär att du måste i
    stort sätt bara ljuga ihop vilka kurser du vill läsa i din ansökan du
    skickar till Chalmers.
  * Du kommer vara en *graduate*-student. I stort sett
    "graduates=masters+doktorander" och "undergraduates=bachelors".  Chalmers
    tillåter inte dig att söka som undergraduate.
  * Kurser du ska välja ska ha poäng `>=` 6000. Alla `<` 5000 är för
    undergraduates (det finns inga 5000-kurser).  I stort sett är det ingen
    skillnad på 6000 och 7000 kurserna och 8000 kursesna är antingen "Special
    Topics"="Temporär fördjupningskurs" eller "Special Problems"="Projektkurs
    där du själv föreslår projekt till professor".
  * Termerna *University*, *College* och *School* är förvirande. Här är ett
    exempel där jag beskriver mig själv användandes de termerna.

    >  I attend *Georgia University of Technology*. I'm enrolled in *College of
    >  Computing*'s *school of computer science*.

  * Du kommer under normala förhållanden inte få en examen. Jag vet dock att
    massa tyska utbytesstudenter som läser industriell ekonomi lyckas få en
    examen genom att transferera masterkurser de läst i Tyskland. Så
    möjligheten finns men det beror både på vad man läst tidigare och viktigast
    av allt vilket college man läser på. Mitt college ger aldrig examen till utbytesstudenter.

Du kan även se ansökningsbrevet jag skrev till Chalmers för inspiration
[här][ansökan].

## Förberedelser

Onekligen var våren innan mina utbytesstudier den värsta perioden jag har haft
i mitt liv och det kan endast skyllas på hur förjävligt mycket det är som ska
göras och hur osäkert det ibland är ifall man kommer komma iväg eller inte.
Förhoppningsvist kan jag lägga till lite av min erfarenhet för att förenkla för
blivande studenter:

### Pappersarbetet

Det mesta som står i tidigare rapporter är i stort sett sant än idag.  Jag kan
dock mycket glatt meddela dig att från och med mitt år så har OIE, Office of
International Education blivit ett papperslöst kontor. Så de kommer förenkla en
hel del. Dock är andra avdelningar mer gammalmodiga, Stamps Office
(vaccinationer etc.) vill fortfarande ha papper faxade.

### GRE och TOEFL

Du **måste** få ett bra GRE och TOEFL resultat. Tyvärr fick Chalmers det att
låta som att de godkänner oss utan problem iom Chalmers redan har nominerat
oss. Därför förberedde jag inte mig ens 1 minut på testet. Stort misstag!  De
nekade min första ansökan. Efter hundra mail fram och tillbaka där jag knäböjde
om att ändå accepteras till universitet och massa underskrifter från lärare på
Chalmers så gick det med på att jag kunde skriva om GRE (de förbisåg att jag
fick precist under på TOEFL).  De sa också att jag kan skippa skriva om
"mattedelen" iom mitt första resultat jag fick var tillräckligt och de bara
brydde sig om läsförståelsen.  Skrivdelen struntar de tydligen alltid i.
Tidigare reseberättelser fick det att låta som att mest mattedelen spelar roll,
det stämmer inte för College of Computing.

Notera även att du måste ta läroböcker i det nya GREsystemet, det typ ändrades
nån gång före när jag skrev det. Men redan när jag skrev det så var nog nästan
alla böckerna i biblioteket uppdaterade ändå.

### Ambassaden

Ambassadbesöket är det sista steget innan du flyger iväg. En checklista med vad
som behövs finns rätt ok beskrivet av ambassaden själva. Ambassaden ligger i
Stockholm. Du kan gott och väll ta den sista tiden och komma 1 och en halv
timme sent. Jag gjorde det och skulle rekomendera det. Vill man vara på den
säkra sidan bör man väll välja den första lediga tiden och satsa på att komma
först istället. I mitt fall så var jag typ klar hos ambassaden på under en
timme.

### Vaccinering

De finns instruktioner hos Georgia Tech om vilka vaccinationer man
behöver. Jag kommer inte tala om detta i allmänhet iom det inte är några
märkvärdigheter. Täck dock på följande detalj som tyvärr finns iom
Georgia Tech är oresonligt stränga:

Hepatitsprutan funkar så att det ska gå minst 5 månader mellan näst
sista och sista sprutan. Georgia Tech har valt att sätta en *Hold* på
dig direkt efter 5 månader från den nästa sista sprutan tagits.  Skulle
holden komma mitt i en period då du ska välja kurser kommer du inte
kunna registrera dig på någon kurs. Så se till att inte ta sprutan typ
en månad innan du åker för då kommer den hamna under juluppehållet eller
precist efter vilket kommer vara jobbigt. Du kan förstås gå och ta
sprutan hos Georgia Techs klinik under resgistrerigsperioden. Men lita
på mig, du vill ha 100% kursvalsflexibilitet när det väl är dags att
välja kurserna.

En annan grej är tuberkolostestet. Det är helt löjligt att de vill att man
gjort den. När jag googlade på det för att se om det erbjuds i Sverige så
hittade jag bara resultat på hur testet utförs, så det erbjuds inte via de
vanliga kommerciella kanalerna. Dock fixas det väldigt snabbt och enkelt när
man väl landat (typ $80 i kostnad dock).

### Bostad

Du kan skaffa bostad själv eller låt Georgia Tech förmedla åt dig.  Georgia
Tech har två lägenhetstyper för sina graduate-studenter. *Tenth and Home*
alternativt *Graduate Living Center* (GLC). Skulle jag välja igen så skulle jag inte
ens tänka på saken. Tenth and Home är nyare, större, extremt renare och bättre
på alla sätt. Från hösten 2013 kommer de också vara möblerade som GLC. Tydligen
så skulle de höja priset på Tenth men det är ändå värt den lilla skillnaden iom
du inte behöver betala för tvättande i Tenth&Home.

Att bo utanför kampus är ett alternativ, man kan spara uppemot $500 i månaden
och ändå ha promenadavstånd till Georgia Tech. Lägenheter finns "for rent"
överallt man än går norr om Kampus. Området e lite sketchy men nattaxin som
Georgia Tech erbjuder är helt gratis.

### Om när det är rimligt att landa

Ambassaden är nog i regel inget problem, men av någon anledning tyckte de att
jag behövde mer processing (tyvärr tänker nog vissa fortfarande med ögonen :(
).  Jag var tvungen att skicka in ett extra `.doc` dokument CV. Hemskt, hemskt,
hemskt. Jag var tvungen att boka om mitt flyg två gånger iom detta
(lyckligtvist kostade det bara 2\*510 SEK iom jag bokade en studentbiljett hos
Kilroy) och jag anlände i slutet av introveckan. Lyckligtvist går allt
pappersarbete supersnabbt att få klart när man väl är i Georgia Tech. Det är
helt löjligt att de själva rekomenderar att man ska komma 1-2 veckor innan
introveckan börjar. Jag fick enkelt klart allt på en dag (typ skanna DS-2019,
I9, vaccinera mig, skaffa kårkort, visa original av kandidatexamen  etc. etc.).
Det enda jag tror jag egentligen missade som inte är helt onödigt är själva
collegets introdag, där får man reda på vad alla professorer jobbar med och
liknande.

## Väl på plats

Grattis, du har satt ner foten från planet i Atlanta och från och med nu
är nästan allt jobbiga över! Hurra! Under denna rukbrik så kommer jag
behandla ämnen som blir relevanta när du väl kommit hit.

### Erbjudande av språkkurser

Inga språkkurser erbjuds till oss.

### Avgifter

Förutom mat och boende så ingår allt. Givet att du övertalar dem att din
CSN-försäkring kan ersätta deras Blue Shield försäkring. Sök typ på "georgia
tech health insurance waiver" Jag är extremt tacksam över att Chalmers betalar
typ alla småavgifter som finns utöver tuitionen såsom bussar, gym, delar av
sjukvården, aktivitetsavgifter etc.

Det kritiska är att du måste snabbt som satan få fram pengar att betala Bursar
Office med om du bor på kampus. Det är **ingen månadshyra. de vill ha betalt i
slutet av första skolveckan**. Jag höll på att hamna i trubbel iom jag inte
kunde transferera pengar från Sverige i tid.  Jag hade supertur att min bror
hade ett amerikanskt bankkonto som han kunde betala med. Du kan visserligen
betala själv med ditt kort online, fast en amerikansk mellanhand lägger isfåall
på 3% avgift samt att de inte accepterar VISA. Så kom antingen med typ $5000
dollar i handen till USA eller försök att tänka på att skicka pengar från
Sverige till ett amerikanskt konto väldigt tidigt så att pengarna hinner komma
fram.

### Sjukvård

Vaccinationer måste du betala själv (givet att du inte har Blue Shield).
Undersökningar är dock gratis för *samtliga studenter*. Jag blev t.ex. hårt
skjuten i bröstet av en Fieldhockeyboll och fick gratis röntgenundersökning
till och med (det visade sig att jag inte hade några brytna ben :)).

### Socialt och Aktiviteter

Det finns hur mycket som helst att göra här. Nästan hela tiden var jag
geografiskt inom kampus iom man med hög sannolikhet antingen blir överkörd
eller rånad ifall man lämnar kampus. Dock så är kampuset stort till yta och
mycket aktivt. Georgia Tech har bara ett kampus i USA.

Jag valde att passa på medan jag är i en sydstat att förstå den kristna
kulturen som präglar landet.  Samtliga kristna organisationer kommer välkomna
dig mycket varmt även om du inte visar något större intresse att studera bibeln
med dem och mest hänger med på deras sociala aktiviteter. Utöver kristna
grupper så prövade jag även på Field Hockey och Backpacking när jag väl var hos
Georgia Tech. Det är tack vare alla dessa aktiviteter som jag fick träffa många
amerikanare.

#### Gym

Ett minigym finns i GLC, fast du har bara access ifall du bor i GLC. Det stora
kampusgymmet är mycker mer imponerande. Jag var där ofta och spelade squash.
Det absolut bästa var att de lånade ut rack, boll, skyddsglasögon samt även
handduk.

### Mat

Om du likt mig inte gillar att laga mat så kanske du också är orolig över din
framtidia diet i Atlanta. Oroa dig inte! Skolmatsalarna och kårhuset innehåller
inte bara ohälsosam snabbmat. Skolmatsalarna (Dining Halls) operarar under alla
timmar man kan vilja tänka sig att äta och priset är billigt ifall man har en
Meal Plan. Meal Plansen bör du kolla upp. Jag valde t.ex. "Rambling Meal Plan"
som innebär typ att du laddar ditt BuzzCard (=kårkort) med pengar som endast
kan användas för mat på kampus och som måste användas innan läsperioden är
över. I slutändan blev en lunch ca $7.20. Skolmatsalarna har alltid all you can
eat och hyfsad sallad finns alltid. Själva matkvaliten är snäppet sämre och
ohälsosammare än kårrestaurangens mat men ändå nått jag uppskattade.

Skolmatsalarna är det jag kommer sakna absoluet mest när jag är tillbaka
på Chalmers. Hur överlevde jag ens under helgerna i Göteborg. :)

### Bil

  1. Ja du kan köra med ditt svenska körkort (vi räknas *inte* som "permanent residents")
  2. Är man flera unga under 25 som vill kunna köra så har Kilroy ett totalt överlägset erbjudande.

## Chalmers kontra Georgia Tech

Skillnaderna är många. Jag föreslår att du kommer och upplever skillnaden
själv! I vilket fall så har jag såsom begärts av Chalmers mall skrivit detta
utdragna utlägg om skillnader jag märkte. Läsare vars tid är dyrbar kan gott
och väl skippa denna del.

### Klassrummen

I USA är skolklasserna mindre till antalet elever. Fast annars finns inte en
enskild stereotyp för hur ett amerikanskst klassrum kan se ut. I en av
klasserna ja läste med blandat undergrads/masters/phds så känndes klassrummet
otroligt amerikanskt. En oehört retorisk föreläsare som hade full kontroll på
eleverna, trots att eleverna hela tiden ställde konstiga frågor. Läraren
hävdade varje lektion att det vi håller på med är top-notch research och att vi
alla studenter är otroligt smarta eftersom vi går på Georgia Tech.
Kursinnehållet kändes flummigt och påhittat av läraren själv. Var mer snack än
verkstad. Han fick oss att känna oss smarta och vi var kanske 40 elever, vilket
räknas som en stor klass.

I en annan klass, menad främst för phd-studenter som är intresserade inom den
otroligt tuffa teoridelen av computer science så var allt annorlunda.  Det var
en mycket liten klass, kanske 12 elever. Här handlade det bara om analys av
algoritmer och innehållet var otroligt svårt. Läraren krävde nästan inga
inlämningar. Även denna lärare var otroligt vältalig men hade tendensen att
alltid fördumma elevernas frågor. Läraren var otroligt klippskt.

### Gemenskapen

På chalmers så är det en väldigt stor sektionssegregation som jag inte
uppfattade fanns mellan elever från olika college. Dessutom känns
chalmersaktiviteter i 50% bara består av drickande vilket på Georgia Tech
nästan bara skedde hos dem slutna grekiska kretsarna. Lykcligtvis så finns det
på både universiteten alltid någon förening intresserant för en själv.

### Studiekvalitet

Studier på Georia Tech har väll liknande kvalitet som på Chalmers från det jag
upplevde.  Nått som dock var bättre på Georgia Tech var tillgängligheten av
konferenser för graduate students.  Georgia Tech är främst ett
forskningsuniversitet snarare än bara ett lärosäte.
Figur 2 visar på en bild från en utav konferenserna.

![Exklusivt kändissmygfoto! Från en konferens om randomiserade algoritmer (ARC). fr. v.
  [Vijay V. Vazirani][vvv], [Avrim Blum][ab], [Lance Fortnow][lf]](vazirani-etc.JPG)

## Personlig reflektion

Nu, när utbytet är över, så frågar jag mig, återigen, vad syftet var med detta
utbytesprogram.  Innan jag for iväg så hade jag en uppfattning om att man åker
för att ha kul. Samtidigt verkade Chalmers utbyteskontor trycka på att skaffa
internationell erfarenhet inför jobbmarknaden. Idag har jag en ny uppfattning
om vad syftet var: Att bli en bättre samhällsmedborgare så att hela nationen
får användning av det jag lärt mig av att se ett nytt land.

## Sommarjobb i USA

Sommarjobb här är möjligt och du behöver inte planera för det innan du kommer
hit. Det är väldigt lite pappersarbete faktiskt. Enda man måste tänka på är att
man inte kommer kunna lämna landet (eller iaf inte återvända) när man väll
sommarjobbar.

### Få erbjudandet

Det är sorgligt stor efterfrågan på computer scientists, och det sorgliga är
alltså att på arbetsmarknadsdagarna rörande ämnen utanför IT så ville de ändå
mest ha IT-folk. Hehe.  Jag fick totalt 4 offers och kunde säkert få många fler
ifall jag valde att fortsätta intervjuprocesserna istället för att tacka ja.
Alla IT-företag finns ju i USA.

### Pappersarbetet

Givet det förjävliga man utsatts för för att komma hit i första taget så är
detta ingenting. Givet att man är J1 så behöver man bara skaffa ett Social
Security Number och få en ny uppdaterad DS-2019 signerad. Det bör dock noteras
att detta endast kan göras efter att du har fått ett sommarjobbserbjudande så
man bör satsa på att få det allra senast innan mars månad.



# Andra delen

## Höstterminen

-----

**Numerical Linear Algebra** -- MATH 6643
Xiaojing Ye (xye33@math.gatech.edu)
http://people.math.gatech.edu/~xye33/math6643.html

Likt flervariabel så kändes denna som en naturlig kurs om man ska kalla sig
ingenjör. Kursen handlade om linjäralgebra från ett numeriskt perspektiv. Typ
stabilitet och sånt.  Läraren var väll en typisk person som hatar att undervisa
och jag höll på att somna varenda lektion och jag valde att inte gå efter ett
tag. Han skrev i alla fall tydligt på tavlan och hade en god takt. Dessutom
följde han boken till vartenda ord så man kunde alltid komma ikapp.

Jag rekomenderar kursen i och med det inte fanns något större fel på kursen och
arbetsbördan var mycket låg, två hemtentor som vara under en vecka. **3/5**.

-----

**Robot Intelligence - Planning** -- (CS 7649)
Mike Stilman (mstilman@cc.gatech.edu)
http://www.cc.gatech.edu/~mstilman/class/RIP12/

En kurs du inte kommer kunna läsa på Chalmers! Vi gick igenom 3 sorters
planering, *klassisks*-, *rörelse*- och *dynamisk planering*. Allting inom
ramverket för robotor, vare sig de är simulerade eller riktiga.  Mike är en
riktigt, riktigt skön kille som älskar att stå vid katedern. Han beskriver
alltid allting på det mest lättförståerliga sättet och han är alltid snäll och
trevlig. Arbetsbördan är väldigt lagom, tre stycken treveckors-projekt spridda
över terminen plus ett slutprojekt. Alla projekt uppfattade jag som riktigt
roliga och lärorika.

Otvivelaktigen **5/5**. Även om robotar inte är lika hett hos Chalmers så var
det mest algoritmer som kan tillämpas överallt som lärdes ut.

-----

**Computational Complexity** CS 6520-A
[Richard J. Lipton][rjl] (rjl@gatech.edu)

Vill äntligen få klart för dig exakt vad en turingmaskin är? Vad är NP? Detta
och mycket mer lär du dig i denna kurs. Vad är motsatsen till SAT? Jag lärde
mig massor i denna kurs! Boken var bra och hemuppgifterna (väldigt få utav dem)
var otroligt nödvändiga för mitt lärande. Professorn, Richard, en man numera
över pensionsåldern var ett ständigt förekommande namn i vår lärobok. Han
älskar också att undervisa men var tyvärr rätt dålig på att förklara :(. Många
kände nog att dem inte fattade någonting. Samtidigt var en så otroligt snäll
och hade lite av en farbrorkänsla över sig. Ifall man kom in 5 minuter innen
lektionsstart så berättade han alltid typ en saga eller rolig berättelse, jag
kände mig alltid på gott humör när lektionen började. :)

**4/5** är mitt betyg. Låg arbetsbörda och jag lärde mig massor av saker som
jag känner behövs ha i baggaget om man ska kalla sig computer scientist.

-----

**Knowledge-Based AI** CS 7637-A
Ashok K. Goel (goel@cc.gatech.edu)

(detta är kursen jag beskrev tidigare i det första stycket)

KBAI, suck. Det började bra och intressant, men efter typ tre veckor insåg jag
att lärarn bara snackade och det var aldrig nånting användbart vi lärde oss.
Innehållet är simpelt förklarat. Börja med en teori om att vår människohjärna
helt enkelt är en beräkningsmaskin med ett tillräckligt komplext program som
körs. Bygg nu en kurs där vi konstruerar algoritmerna som vi spekulrerar kanske
används i vår hjärna. Det slutar med en kurs med en otroligt massa läsning
varje vecka och bara utantillkunskap.

Jag vill ge typ **2/5** i och med varje lektion var agoni. Men skulle man typ
gilla innehållet så kanske man ger en 5a istället. Jag ogillade kursinnehållet!

## Vårterminen

Compiler Design CS 6241
Santosh Pande (santosh@cc.gatech.edu)

Viktigt! Denna kurs skiljer sig från våran kompilatorkonstruktion och de två
olika namnen är faktiskt väl valda. I Compiler Design så lär vi oss teorin
bakom många av kompilatorns optimeringssteg. Tänk Kontrolflödesgrafer och sånt.
I den svenska kompilatorkonstruktion så programmerade vi helt enkelt en
kompilator bara och gick endast mycket översiktligt över optimeringstekniker
som den amerikanska kursen gick djupare i däremot. Santosh Pande var otroligt
snäll och trevlig och det kändes som jag och Niklas blev hans favoritelever och
gillade att vi kom från ett universitet där programspråk är ett huvudområde.
Han frågade ofta hur vi trivs i USA och var jättetrevlig helt enkelt. Tyvärr så
slutar det positiva där. Helt värdelös föreläsare, på alla sätt, värdelös
kursassistent och ingen som helst planering eller hjälp med labbarna som
präglades av mycket tekniskt krångel.

Jag lärde mig en del antar jag men jag hade hellre sett Björn von Sydow framme
vid katedern istället. **1/5**. Inge tvivel.

---

Spectral Algorithms CS 7540-A
Santosh Vempala (vempala@cc.gatech.edu)

(detta är kursen jag beskrev tidigare i det andra stycket)

Detta är nog en kurs riktad åt raketforskare. Kursen var otroligt svår.
Spektrala algoritmer handlar helt enkelt om algoritmer som har "nånting med
matriser att göra något sätt". Basen för kursen är att rank-k-approximationer
av matriser kan göras girigt genom att minimera spannet dimension för
dimension. En del av examinationen är att scribe-a en föreläsning (ta
anteckningar, sen renskriva och latexa). Jag skrev om en algoritm som uppfanns
2012, det tog väldigt många iterationer att skriva den men lärarn var relativt
tålmodig. Och jag skämtar inte om att kursen var svår. Jag brukar vara den som
får alla rätt och alla bonuspoäng på datamattekurserna. I denna kurs klarade
jag kanske en eller två utav 12 uppgifter på assignmenten som vi hade tre
veckor att göra tillsammans med andra.

Santosh är otroligt vältalig, men han får en alltid att känna sig som idiot. Eftersom kursen var superintressant så får den **5/5**, fast inte lika stark femma som RIP-kursen.

---

Humanoid Robotics CS 8803 (Special Topics kurs)
Mike Stilman (mstilman@cc.gatech.edu)

Denna kurs kommer nog inte gå igen iom det är en Special Topics. Kursen var endast en projektkurs där vi skulle jobba med robotplatformen hubo och få den att göra koola grejer så att proffesorn kan showa DARPA. Jag vet inte varför jag tog denna kurs, professorn var missnöjd med mig iom jag la ner för lite tid, det är ju trots allt en projektkurs. Den gyllna stunden var den vecka vi hade en gästprofessor som var expert på lokomotion och vi fick en robot att börja gå på 5 dagar. Kolla in denna [video](http://vimeo.com/62106162)!

Kursen hade nog varit bra för en som vill komma närmre Mike och få en PhD-position eller åtminstonde GRA (typ lön och betald tuition) med honom. Det var ju inte mitt mål så jag gick bara dit och gjorde ett halvtaskigt jobb. Jag ångrar mycket starkt att jag tog denna kurs. Men trots allt så kan nog andra gilla kursen och jag lärde mig en hel del om humanoida robotar. **3/5**.

Special Problems CS 8903
Mike Stilman (mstilman@cc.gatech.edu)

Återigen en kurs med Mike. Fast denna gång bara på papper, jag jobbade egentligen bara med hans phd-student Neil T. Dantam. Neil har mest på egen hand konstruerat en teori om att styra robotar med formella språk som han kallar rörelsegrammatik. Likt andra grammatiksammanhang behövs en parser och mitt projekt var att komma på ny teori som förbättrar 

[ansökan]: https://github.com/Tarrasch/Studying-Abroad/blob/master/letter/letter.markdown
[HJ]: http://en.wikipedia.org/wiki/Hartsfield%E2%80%93Jackson_Atlanta_International_Airport
[rjl]: http://en.wikipedia.org/wiki/Richard_J._Lipton
[vvv]: http://en.wikipedia.org/wiki/Vijay_Vazirani
[ab]: http://en.wikipedia.org/wiki/Avrim_Blum
[lf]: http://en.wikipedia.org/wiki/Lance_Fortnow
